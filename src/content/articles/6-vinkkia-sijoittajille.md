---
title: '6 vinkkiä sijoittajille'
excerpt: 'Tässä artikkelissa kerron seitsemän omasta mielestäni tärkeintä vinkkiä sijoittajille.'
datePublished: '2023-9-26'
dateLastUpdated: '2024-1-14'
published: true
thumbnailCloudinaryId: kcxtefvblcaswkrfafdw
---

<script lang="ts">
  import { Quote, Highlight, Development } from '$lib/components'
</script>

Tässä artikkelissa kerron seitsemän omasta mielestäni tärkeintä vinkkiä sijoittajille. Pyrin itse keskittymään nimenomaan näihin asioihin, kun etsin potentiaalisia sijoituskohteita. Kaiken melun keskellä on pyrittävä keskittymään omaan tekemiseen ja sulkemaan ulos kaikki epäolennainen. Tämä on helpommin sanottu kuin tehty.

## 1. Valitse yhtiöitä, älä osakkeita

On kovin yleistä, että sijoittajat keskittyvät osakkeen suorityskykyyn, eikä tämä ole mikään ihme. Vilkaisemalla esimerkiksi Kauppalehden uutisvirtaa, ei kovin kauaa tarvitse etsiä artikkeleita joissa puhutaan **osakkeen** nousuvarasta tai jonkin **osakkeen** historiallisesta tuotosta:

1. <a href="https://www.kauppalehti.fi/uutiset/sijoittaja-ehdit-kylla-tekoalyralliin-naissa-osakkeissa-on-viela-reilusti-nousuvaraa/ee09f33b-1f10-46f5-a188-bf81ca71cceb" target="_blank">Sijoittajat, ehdit kyllä tekoälyralliin - Näissä osakkeissa on vielä reilusti nousuvaraa</a>
2. <a href="https://www.kauppalehti.fi/uutiset/naissa-helsingin-porssin-osakkeissa-on-analyytikoiden-mukaan-nyt-eniten-nousuvaraa/0e9c716c-fc2d-4caf-b3a4-d562331a74b6" target="_blank">Näissä Helsingin pörssin osakkeissa on analyytikoiden mukaan nyt eniten nousuvaraa</a>
3. <a href="https://www.kauppalehti.fi/uutiset/porssin-kiintotahdella-on-selvaa-nousuvaraa-ja-ikkuna-auki-vuolaisiin-osinkoihin/22a652be-9c19-4628-b05c-b8b5d43e705d" target="_blank">Pörssin kiintotähdellä on selvää nousuvaraa ja ikkuna auki ”vuolaisiin” osinkoihin</a>

Sen lisäksi että kyseiset artikkelit ovat todella spekuloivia, ne ovat ajallisesti hyvin lyhytkatseisia.

Sen sijaan että kyyläisit jonkin osakkeen hinnan nousuja ja laskuja, pyri keskittymään osakkeen takana olevaan **yhtiöön** ja tarkastelemaan sitä pitkällä aikavälillä. Tarkoitan pitkällä aikavälillä vähintään 10 vuotta.

Osakkeet ovat omistusosuuksia **yhtiöistä**, joita sinä omistat omistamalla kyseistä osaketta.

Pitkällä aikavälillä tarkastaeltaessa osakkeen hintakehitys kyllä seuraa yhtiön kehitystä sekä hyvässä että pahassa. Kun olet ostamassa jonkin yhtiön osaketta, mieti ajatusleikkinä mielessäsi seuraavaa tilannetta:

<Highlight>
  Olet lähdössä 10 vuodeksi saarelle. Saarella ollessasi et pääse tarkastelemaan salkkuasi tai tekemään mitään toimeksiantoja.
  <br/>
  <br/>
  Oletko silti valmis sijoittamaan tähän yhtiöön?
</Highlight>

Väittäisin, että valtaosa sijoittajista ei ajattele sijoituksiaan tällä tavalla.

## 2. Älä odota markkinoiden romahdusta

<Quote source="Warren Buffett">
  To sit there and hope that you buy stocks in the throes of some panic is like taking the attitude of a mortician waiting for a flu epidemic or something. You never get the benefits of the correction unless you just come into some accidental money at some time.
</Quote>

On hullua jättää sijoitus tekemättä vain siitä syystä, että osakemarkkinoilla _saattaa_ tapahtua romahdus.

Keskitä ajatuksesi laadukkaiden yhtiöiden löytämiseen, ja osta osaketta kun hinta on alle yhtiön käyvän arvon. Älä jää odottamaan yleistä markkinaromahdusta.

Sijoittajana sinulta on löydyttävä vatsahappoja kestämään jyrkätkin kurssilaskut ja markkinaromahdukset. Jos olet kuitenkin sijoittanut laadukkaaseen yhtiöön, jonka fundamentit ja kilpaluedut eivät ole muuttuneet, ei sinulla ole mitään syytä huoleen.

## 3. Hajauta, mutta älä hajautuksen vuoksi

Monet kokeneet sijoittajat suomalaisessa mediassa kehottavat hajauttamaan sijoitukset maantieteellisesti sekä toimialoittain. Tämä ns. "ilmainen lounas" hyödynnetään siksi, että voitaisiin pienentää **riskiä**.

Jos kuitenkin tiedät oikeasti mitä teet, ei hajauttaminen välttämättä kannata. Retorisena kysymyksenä: miksi sijoittaisit 20. parhaaseen ideaasi?

Hajauttamalla pääset lähemmäs markkinan tuottoa, joka ei sinänsä ole huono asia. Silloin herää kuitenkin kysymys, että miksi et sijoita markkinaan suoraan esimerkiksi perinteisen rahaston tai ETF:n kautta?

## 4. Jos olet epävarma, älä sijoita

Valitettavan moni sijoittaa tietämättä mihin oikeasti sijoittaa. On helppoa lukea mediasta muutamat otsikot ja heitellä rahaa osakkeisiin, joista ei oikeasti ymmärrä juuri mitään. Tämä on viimeisen 10 vuoden aikana kuitenkin ollut ihan toimiva sijoitustapa matalien korkojen ja valtioiden elvytyksen ansiosta.

Valomerkki tuli kuitenkin vuonna 2021, ja dagen efter vaikuttaakin ainakin täällä Kotosuomessa aika karmealta. OMXH25 näyttääkin artikkelin loihdintahetkellä negatiivista <Development value={-12.11} />.

Uskallankin väittää, että merkittävä osa sijoittajista on ollut niin sanotusti uiskentelemassa ilman uimahousuja. Nyt kun veden pinta on vihdoin laskenut, kyseiset nakupellet paljastuvat. Tämä tarkoittaa siis sitä, että kaikki eivät ole välttämättä ihan ymmärtäneet mihin ovat sijoittaneet ja millä kertoimilla. Vaikka osakemarkkinoilla tapahtuvat rallit suuntaan tai toiseen kuuluvat tähän touhuun ja ovat osa normaalia sijoittamista, on pörssistä paljastunut kuitenkin myös yhtiöitä joiden liiketoiminta ei yksinkertaisesti ole kannattavaa.

Tästä syystä kehotankin perehtymään nimenomaan osakkeiden takana olevien **yhtiöiden lukuihin** ja miettimään malaaisjärjellä, että **mihin yhtiö on menossa** ja **miltä sen tulevaisuus näyttää**. Jokaisella meistä on myös osaamista jostain tietystä asiasta, jota voit hyödyntää myös yhtiöitä arvioitaessa.

Nyrkkisääntönä: jos et pysty kohtuullisella todennäköisyydellä arvioimaan missä yrityksen liiketoiminta on 10 vuoden kuluttua, älä sijoita siihen. Ja kyllä, tämän takia on mielestäni perusteltua sulkea tietyt vaikeasti ennustettavat ja disruptiota kokevat toimialat kokonaan pois.

## 5. Vapaa kassavirta se on mikä kannattaa

Vaikka pidän Pyysingin Akia reippaasti itseäni fiksumpana kaverina, olen vakuuttunut rapakon toisella puolella lymyilevien Warren Buffettin ja Bill Ackmanin olevan lähempänä totuutta. Näistä kahdesta veijarista jälkimmäinen onkin todennut seuraavan: <a href="https://www.youtube.com/watch?v=ZHQhXedaPl4" target="_blank">Free Cashflow is All You Should Care About</a>.

Mitä on vapaa kassavirta? **Vapaa kassavirta**, joka tunnetaan myös nimellä **Free Cash Flow (FCF)** tarkoittaa sitä rahavirtaa, joka tulee yhtiöön kaikkien kulujen ja investointien jälkeen. Se saadaan laskettua verrattain yksinkertaisella kaavalla:

<Highlight>
  Vapaa kassavirta (FCF) = Operatiivinen kassavirta (OCF) - Investoinnit (CAPEX)
</Highlight>

Laskuun tarvittavat luvut operatiivinen kassavirta sekä investoinnit löytyvät pörssiyhtiöiden tilinpäätöksistä, joten luku on helppo laskea.

No, miksi vapaa kassavirta on niin tärkeä mittari yrityksen arvoa määritettäessä?

**Mahdollistaa kestävän osingonmaksun**

Vaikka jokin yhtiö maksaakin reilusti osinkoja, eivät kyseiset osingonmaksut ole välttämättä kestävällä pohjalla. Valitettavan moni yritys maksaakin osinkoja, vaikka siihen ei olisikaan varaa. Tällaisia puljuja kutsutaan joskus nimellä "osinkoansa", josta on kirjoitettu erinomainen artikkeli <a href="https://www.salkunrakentaja.fi/2021/01/osinkoansa-hyvan-osinkotuoton-pimea-puoli/" target="_blank">Osinkoansa ja hyvän osinkotuoton pimeä puoli</a>.

Vapaa kassavirta onkin erinomainen mittari yhtiön osingonmaksukyvylle. Jos yritys ei tuota tarpeeksi vapaata kassavirtaa, ei sen ole kannattavaa ainakaan pitkällä aikavälillä maksaa osinkoja saatika nostaa niitä.

**Indikaattori laadukkaalle yritykselle**

Jatkuvasti positiivista ja kasvavaa vapaata kassavirtaa tuottava yhtiö on usein myös laadukas. Tässä pitää kuitenkin huomioida, että vapaata kassavirtaa on mahdollista vääristää muutamin keinoin. Asiaa puidaan esimerkiksi Heikki Keskivälin artikkelissa <a href="https://www.inderes.fi/fi/artikkeli/oikaistu-vapaa-kassavirta" target="_blank">Oikaistu vapaa kassavirta</a>.

**Tuo joustavuutta ja vaihtoehtoja yritykselle**

Yritys voi käyttää vapaata kassavirtaa joustavasti erilaisiin vaihtoehtoihin, joista osakkeenomistajat hyötyvät. Näitä ovat esimerkiksi:

- Osinkojen maksaminen
- Omien osakkeiden ostaminen
- Yrityksen velkojen lyhentäminen
- Uusien investointien tekeminen

Se mitä yritys päättää kassavirrallaan tehdä on tietenkin yrityksen johdosta kiinni. Esimerkiksi omien osakkeiden osto on hyvinkin arvoa luovaa toimintaa silloin, kun osakkeen arvo pörssissä on alhainen. Tämä on muuten todella hyvä indikaatio myös johdon kyvykkyydestä tehdä järkeviä peliliikkeitä.

**Toimii turvana taloudellisesti vaikeille ajoille**

Elämme tätä artikkelia kirjoittaessani taloudellisesti haastavia aikoja. Juuri tällaisina aikoina yritykset, jotka tuottavat vahvaa, ennustettavaa ja mahdollisesti vielä positiivisesti kehittyvää vapaata kassavirtaa pystyvät luomaan itsellensä puskurin jolla kestää yli nämä vaikeat ajat.

## 6. Voittamisen sijaan vältä häviämistä

Sen sijaan että havittelisit nopeita isoja voittoja, pyri etsimään sijoituskohteita joiden epäonnistumisen todennäköisyys on lähes nolla.

Tähän on myös pakko linkata Inderesin Verneri Pulkkisen video, joka komppaa juurikin tätä käänteistä ajattelutapaa <a href="https://www.youtube.com/watch?v=JNrIWP8q_lA" target="_blank">Miten EI menesty sijoittajana</a>.
